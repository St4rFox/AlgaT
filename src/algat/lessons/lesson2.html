<!DOCTYPE html>
<html lang="en" xmlns="http://www.w3.org/1999/html">
<head>
    <meta charset="UTF-8">
    <title>Lesson 2</title>
</head>
<body>
<h1 align="center"><font size="20">Liste di Trabocco ed Indirizzamento Aperto</font></h1>
<b1>
    <font size="6">
        Due metodi di realizzazione delle Tabelle Hash sono:<br>
        &emsp; &emsp;• Liste di Trabocco<br>
        &emsp; &emsp;• Indirizzamento Aperto<br>
        <br>
        Le <b>Liste di Trabocco</b> raccolgono in una lista tutte le chiavi col medesimo valore
        hash per poi memorizzare un puntatore alla testa di tale lista, inserendo volta per volta in testa i nuovi valori aggiunti.
        Le operazioni ammesse sono: inserimento di una coppia chiave-valore (complessità costante), ricerca e rimozione di una chiave (complessità
        lineare).<br>
        Posto n il numero di chiavi memorizzate nella tabella ed m la dimensione della stessa siamo in grado di calcolare il valore del
        <b>Fattore di Carico</b> come il quoziente tra <i>n</i> ed <i>m</i>, questo numero andrà a rappresentare lo stato di riempimento della tabella.<br>
        L'<b>indirizzamento aperto</b> consiste, invece, nel memorizzare tutte le chiavi nella tabella stessa.<br>
        Il fattore di carico <i>C</i> è compreso tra 0 e 1 (per evitare l'overflow della tabella);
        solitamente, attraverso la ristrutturazione, si fa in modo da conservare un m tale che il Fattore di Carico non superi<br>
        il valore di 0,5.<br>
        </font>
    <h1 align="center"><font size="18">Complessità delle liste di Trabocco</font></h1>
    <font size="6">
        La realizzazione con liste di trabocco rende necessario uno studio attento della complessità.<br>
        Nel caso pessimo, tutte le chiavi sono in un'unica lista, per questo motivo mentre Insert richiede
        O(1), Search e Delete impiegano O(<i>n</i>).<br>
        Una ricerca con insuccesso richiede mediamente 1 + <i>C</i> accessi; in caso di successo,
        il numero medio scende a 1 + <i>C</i>/2.<br>
        Il Fattore di Carico, quindi, determina il costo computazionale delle operazioni
        sulla tabella indipendentemente dall'effettiva taglia.<br>
        Se <i>n</i> è lineare ad <i>m</i>, il Fattore di Carico <i>C</i> vale all'incirca 1 e così il tempo medio di tutte le operazioni.<br>
    </font>
    <br><br>
    <b1><font size="6">Nell'utilizzo di Indirizzamento aperto, l'eventualità che più chiavi possano concorrere alla stessa posizione rende necessario
        gestire efficientemente questo genere di situazione: entrano in gioco le Tecniche di Scansione.</font></b1>

</b1>
</body>
</html>